---
layout: post
title: "Hetuveks.fi"
hidden: false
---

Oulun asuntonäytöillä käydessäni sähköpostiini on vuosien varrella tupsahtanut varmaan joka toisen oululaisen henkilötunnus.

Vanhoissa maankäyttösopimuksissa, vuokrapapereissa ja muissa liitteissä hetut ovat lähes aina mukana, mikä tarkoittaa käytännössä sitä, että sähköpostini on täynnä ihmisten henkilötietoja. Ratkaisu, joka ei oikein kestä tarkastelua tietoturvan, GDPR:n jne. näkökulmasta

Joululoman aikana päätin tehdä asialle jotain ja kirjoitin palvelun [hetuveks.fi](https://hetuveks.fi). Palvelu poistaa henkilötunnukset PDF-dokumenteista automaattisesti.

Hetuveks toimii:
* tekstipohjaisissa PDF-tiedostoissa
* sekä vanhoissa skannatuissa dokumenteissa, joissa hetut ovat kuvina (OCR-tuki)

Omilla testidatoillani se toimii yllättävän hyvin – myös niissä kaikkein pahimmissa, 90-luvulta skannatuissa papereissa.

Palvelun tekeminen nykyisillä tekoälytyökaluilla oli rehellisesti sanottuna älyttömän hauskaa, ja valmista tuli nopeasti. Nyt kun katson lopputulosta, niin siitä tulee vähän sellainen hunajapurkki-fiilis. Toisaalta: sähköpostini on jo valmiiksi aikamoinen hunajapurkki.

Rehellisesti sanottuna en itsekään ehkä lähettäisi kaikkein arkaluontoisimpia dokumentteja satunnaiseen verkkopalveluun. Siksi tämä tuntuu luontevimmalta ratkaisulta integroituna suoraan esimerkiksi kiinteistövälitysfirman omaan järjestelmään, missä dokumentit joka tapauksessa liikkuvat.

Ajatus jäi itämään. Katsotaan, mihin tämä vielä johtaa.